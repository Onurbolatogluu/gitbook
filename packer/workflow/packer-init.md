---
icon: circle-play
---

# packer init

#### 1. Eklenti Yönetimi ve Bağımlılık Çözümleme

Packer, monolitik (tek parça) bir yapıdan ziyade modüler bir mimariye sahiptir. Çekirdek yazılım (Core) ile bulut sağlayıcıları (AWS, VMware, Azure vb.) birbirinden ayrılmıştır.

* Modüler Yapı: Template dosyanızda (HCL2 formatında) `required_plugins` bloğu ile "Ben AWS üzerinde çalışacağım" dediğinizde, Packer çekirdeği bu yeteneğe varsayılan olarak sahip değildir.
* `packer init` komutu çalıştırıldığında, Packer bu bloğu okur, gerekli olan eklentileri (Binary dosyaları) HashiCorp'un resmi depolarından veya GitHub üzerinden yerel çalışma ortamına indirir.
* Projenin tutarlılığı için belirli eklenti versiyonları (örn: `v1.2.0`) zorunlu kılınabilir. Bu komut, doğru versiyonun indirilmesini garanti ederek, "Benim bilgisayarımda çalışıyordu" sorununu (Environment Consistency) ortadan kaldırır.

#### 2. Operasyonel İş Akışı

Packer'da Standart bir işlem sırası şöyledir:

1. Kodlama: Şablonun (Template) yazılması.
2. Başlatma (`packer init`): _Bu aşama._ Gerekli araç setinin indirilmesi.
3. Doğrulama (`packer validate`): Kodun ve indirilen eklentilerin uyumluluğunun kontrolü.
4. İnşa (`packer build`): İmaj üretiminin başlaması.

Bu hiyerarşide `init`, zorunlu bir ön koşuldur (Prerequisite). Eklentiler indirilmeden doğrulama veya inşa süreçleri başlatılamaz.

#### 3. CI/CD Pipeline Otomasyon

* CI/CD sunucuları her iş (Pipeline) başladığında hafızası silinmiş, bomboş bir sanal makine açar. İçinde Packer'ın AWS veya Azure ile konuşmasını sağlayan eklentiler (Plugin) yüklü değildir.
* Bu yüzden komutların en başına `packer init` koyarız. Bu komut, o an açılan boş sunucuya _"Hemen internetten gerekli AWS/Azure eklentilerini indir ve kuruluma hazır hale gel"_ der.
* Bu sayede imajı senin bilgisayarında, Ahmet'in bilgisayarında veya Jenkins sunucusunda üretmen fark etmez. Her seferinde aynı versiyonlar indirildiği için sonuç (Artifact) milimi milimine aynı olur.

#### 4. Mimari Gereklilik

* Packer ana sürecinin (Core Process), AWS veya VMware ile konuşabilmesi için ilgili eklentinin yürütülebilir dosyasına (Binary) disk üzerinde ihtiyaç duyar.
* `packer init`, bu dosyaları doğru konuma yerleştirerek RPC iletişiminin kurulabilmesi için gerekli fiziksel altyapıyı hazırlar.

***

Özetle: `packer init`; Packer projesinin ihtiyaç duyduğu dış kaynakların (eklentilerin) tanımlandığı, indirildiği ve operasyonel hale getirildiği sistem ilklendirme (Initialization) komutudur. Modern DevOps süreçlerinde projenin taşınabilirliğini ve tutarlılığını sağlayan temel mekanizmadır.
